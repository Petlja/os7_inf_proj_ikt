Представљање пројекта
======================

На овом часу ће бити представљени пројекти свих ученика. 

На крају јако је важно да сваки члан тима да лични осврт на пројектне активности, тако што ће свако од вас да размисли о проблемима који су се јављали током различитих фаза реализације пројекта и начинима на које су превазиђени. Поред тога треба да утврдите које одлуке су биле добре, а које погрешне. Такође, јако је важно да размотрити да ли је тим у свим фазама пројекта функционисао добро или је у неким случајевима било несугласица и проблема у раду. И на крају важно је да се у оквиру тима размотрити да ли су циљеви пројекта испуњени и да ли су резултати пројекта задовољавајући у у складу са очекиваним резултатима. 

Приказ примера личног осврта чланова тима на рад на пројекту: 

    Наталија: *Успостављање комуникације са представницима локалне заједнице је јако одговоран и озбиљан посао. Срећом, имали смо помоћ наставника и директорке.* 

    Вук: *Било је доста посла, нарочито око анализирања резултата упитника и осмишљавања простора за постављање музејских експоната.*

    Димитрије: *Сарадња са администратором школског сајта била је корисна за мене – научио сам како поставља дигиталне садржаје. Мислим да ћу се укључити у посао око одржавања школског сајта.*

    Ксенија: *Излагање пред великим бројем људи није ме уплашило. Мислила сам да ћу имати трему, али нисам. Све сам добро припремила и труд се исплатио.* 

Након давања личног осврта, на основу повратних информација публике (другова, другарица и наставника) и личних закључака, у оквиру тима потребно је да процените успешност пројекта и формирате листу закључака чијом применом бисте побољшали квалитет пројекта.

А сада, је на вама ред да покушате сами да сами спроведете фазе истраживачког пројекта.

.. infonote::
 
    Сада је на вама ред да спроведете следеће фазе:

    - презентујете свој пројекат, уживо или онлајн користећи неки од комуникационих сервиса Teams, Meet, Zoom. Нека вам у организацији онлајн презентације помогне наставник или наставница;
    - свако у тиму даје лични осврт о раду у тиму и начину реализације пројекта;
    - процените успешност свог пројекта.